# Naprava za detekcijo laserske transparentnosti

> **Navodila za operaterja**

> Pričujoče delo je kratek uvod v rokovanje z merilno opremo za detekcijo laserske prosojnosti ležajnega ščita.

> Napravo priključite v električno omrežje 230 V; priključek se nahaja na zadnji strani naprave. Za napajanje električnih komponent vklopite tudi stikalo, ki se nahaja poleg priključka.

> S tem je naprava pripravljena za uporabo. Previdno vstavite ležajni ščit na nosilec. Vpetje je zasnovano po metodi poka-yoke, kar zagotavlja, da nepravilno vpetje ležajnega ščita na zatiče ni možno.

> Ko je ležajni ščit pravilno vpet, nadzorna lučka prikazuje stanje ustrezne oziroma neustrezne transmisivnosti vzorca:
> * Zelena lučka pomeni, da je kos optično dovolj prepusten in ustrezen za proces varjenja na motor.
> * Rdeča lučka pomeni optično neustrezen kos, ki ga ni mogoče ustrezno zavariti na motor, zato gre na izmet.
> * Modra lučka označuje vmesno stanje (npr. pri kosih, kjer je optična prepustnost vprašljiva). Takšne kose je treba zbirati ločeno in transmisivnost dodatno preveriti z alternativnimi merilnimi metodami. V tem primeru kontaktirajte oddelek Razvoj tehnologij.

> [!CAUTION]
> Nikoli ne glej neposredno v laserski vir! To lahko resno poškoduje vid!

> [!WARNING]
> Ne odstranjuj aluminijastega nosilca za pozicioniranje ležajnega ščita, ko je naprava vklopljena. Zaradi visoke odbojnosti se lahko laserski žarek odbije nazaj v oči operaterja, kar lahko povzroči resne poškodbe vida!
> Vedno poskrbi, da je naprava ugasnjena, ko se menja vpetje ležajnega ščita.

<img width="512" height="620" alt="Image" src="https://github.com/user-attachments/assets/4ed264f1-1f2d-4c63-8e54-80f8ff1c6fce" />

> [!NOTE]
> Pritisk na enkoder ima različne funkcije glede na dolžino pritiska:
> * kratek pritisk - potrjevanje funkcij,
> * 1s - izbira podmenija in izhod iz podmenija,
> * 5s - ponastavitev naprave na tovarniške nastavitve.



